---
author: kittinan
layout: post
title: "[รีวิว] เน็ตบ้าน AIS"
description: "internet"
tags: [internet, fiber optic, ais]
image:
  feature: post/ais_fiber/fiber_cover.jpg
comments: true
share: true
date: 2019-02-04 22:30:00
---

## เกริ่นนำ
สวัสดีครับนี่เป็นบล็อกแรกที่เขียนกับทาง [tupleblog](https://tupleblog.github.io/) ก็เลยเลือกเรื่องง่ายๆมาเขียน ซึ่งก็คือรีวิวการติดตั้งและใช้งานอินเทอร์เน็ตบ้านของ AIS


## เรื่องราว

เดิมทีใช้เน็ตบ้าน Fiber optic ของ 3BB มาก่อน เริ่มต้นใช้งาน Fiber optic มาตั้งแต่ยุคแรกๆ ที่ Fiber optic เข้าถึงเน็ตบ้านก็ประมาณปตั้งแต่ปี 2556 ใช้งานมา 3 ปีแรกก็ไม่พบปัญหาอะไรเน็ตค่อนข้างเร็วแรง Ping time ในประเทศต่ำมากเป็นที่น่าพอใจสุดๆ 

พอเมื่อเข้าเริ่มปีที่ 4 ก็เริ่มมีปัญหาสาย Fiber optic ขาด ซึ่งช่าง 3BB ก็มาซ่อมค่อนข้างไวมาก แจ้งวันนี้พรุ่งนี้มาซ่อม ใช้มาอีกสักพักสายก็ขาดอีกซึ่งก็เฉลี่ยประมาณ 6 เดือนต่อครั้ง ส่วนสาเหตุนั้นก็คือ กระรอกแทะ, ช่างมาเดินสายเวลาพาดบันไดขึ้นไปสายเราก็ขาด

จนเมื่อเดือนธันวาคม 2561 สายก็ขาดอีกก็ซ่อมกันไปตามปกติ แต่หลังจากนั้น 1 เดือนสายขาดอีกเกิดจากการที่มีคนมาตัดต้นไม้ แต่รอบนี้ช่างมาซ่อมช้ามากใช้เวลาเกิน 1 วัน แล้วเราก็หงุดหงิดมากไม่มีอินเทอร์เน็ตใช้จึงได้ลองๆดูเน็ตเจ้าอื่น

## เริ่มต้นใหม่

หลังจากนั่งส่อง Package Internet ของเจ้าอื่นมาเป็นเวลา 1 วัน ก็ตัดสินใจเบื้องต้นกับพี่ชายว่าจะลองใช้ AIS จึงได้โทรไปสอบถามรายละเอียดจาก Call Center ซึ่งพนักงานก็แนะนำแพคเกจต่างๆซึ่งก็เหมือนที่ดูๆมาไว้ แล้วพนักงานก็บอกว่าถ้าย้ายจากค่ายอื่นมาจะ<b>ลดค่าบริการรายเดือนให้ 50% เป็นเวลา 1 ปี</b>ซึ่งเมื่อได้ยินดังนั้นจึงสอบถามพนักงานว่าสมัครใช้บริการยังไง ซึ่งพนักงานก็แนะนำมาว่าเราสามารถส่งเอกสารผ่านทาง Email หรือ Line ได้เลยซึ่งเอกสารที่ใช้ก็มี

- สำเนาบัตรประจำตัวประชาขน
- บิลค่าใช้จ่ายของ Internet เจ้าอื่น (ในกรณีที่ต้องการส่วนลด 50%)

หลังจากวางสายผมก็ส่งอีเมลไปยังอีเมลที่ทาง AIS ส่งมาทาง SMS ให้ พอวันรุ่งขึ้น AIS ก็ส่ง SMS มาแจ้งว่า 

<center><b>"พรุ่งนี้ช่างจะเข้ามาทำการติดตั้ง"</b></center>

 ซึ่งผมก็ตกใจสุดๆ ทำไมมันช่างรวดเร็วยิ่งนี้ ทีแรกคิดว่าคงรอคิวเป็นสัปดาห์ สมัครวันเสาร์ วันจันทร์มาติดเสียแล้ว

 โดยแพคเกจที่สมัครใช้งานคือ [Power4 MAXX Package](http://www.ais.co.th/fibre/en/package_power4maxx.html) ราคา 799 บาท ได้สิทธิ์ลด 50% 1 ปี เหลือเดือนละประมาณ 400 บาท (ไม่รวมภาษีมูลค่าเพิ่ม)

 - อินเทอร์เน็ตความเร็ว 100/50 Mbps
 - กล่องดูหนังของ AIS ดูฟรี 1 ปี
 - ซิมการ์ดเอาไว้เล่นเน็ตเดือนละ 10 GB 

## ติดตั้ง

พอถึงวันที่จะติดตั้ง ช่างมาคนเดียวแถมมาตรงเวลาเปะ อัธยาศัยค่อนข้างดี ใช้เวลาติดตั้งประมาณ 3 ชั่วโมง ซึ่งงานติดตั้งของ AIS ก็ทำให้รู้สึกมั่นใจมากว่าสายคงไม่ขาดอีกแล้วเพราะ เดินสาย Fiber จาก spliter ตรงข้ามบ้านเข้ามา ไม่เหมือนกับของ 3BB ที่เดินสายเปลือยๆมาตั้งแต่ต้นซอย 

ระหว่างขั้นตอนการติดตั้งเดินสายนั้น ช่างจะถ่ายรูปทุกขั้นตอนเพื่อเอาไว้ส่งงาน ผมลองถามช่างว่าติดตั้งหลังนึงถ่ายประมาณกี่รูป ช่างตอบมาว่าประมาณ 50 กว่ารูป o_O

<figure><center>
  <img width="800" src="/images/post/ais_fiber/IMG_20190121_124207.jpg" data-action="zoom"/>

  <figcaption>
    <a title="Inline Code 1">
      ตัวกล่อง Spliter ของ AIS ตรงข้ามบ้าน
    </a>
  </figcaption>
</center></figure>

## ทดสอบใช้งาน

หลังจากได้ใช้งานมาเป็นเวลา 2 สัปดาห์ ก็เจอข้อเสียดังต่อไปนี้

- รู้สึกว่าเน็ตมันหน่วงๆกว่าของ 3BB เล็กน้อย
- ดู Netflix เจอขึ้น Loading อยู่บ่อยครั้ง
- ไม่ได้ IP Address จริง ถ้าจะ Remote กลับบ้านต้องใช้ DDNS ที่ AIS มีมาให้ [thddns](https://www.thddns.net)

ส่วนกล่องดูหนังของ AIS นั้น ได้ลองเล่นไปไม่กี่ครั้ง ซึ่งตัวกล่องนั้นเป็น Android ไม่สามารถลงโปรแกรมเพิ่มได้ น่าจะต้องใช้ท่าพิเศษเล็กน้อยถึงจะลงได้ ส่วนหนังในกล่องนั้นจัดหมวดหมู่มาไม่ดี ค้นหาได้ยาก 

## ภาพ Speedtest

<figure><center>
  <img width="800" src="/images/post/ais_fiber/internet_test_thai.png" data-action="zoom"/>

  <figcaption>
    <a title="Inline Code 1">
      ทดสอบในไทย เร็วแรงตามสเปค แต่ของ 3BB ที่เคยใช้ Ping time 4ms
    </a>
  </figcaption>
</center></figure>

<figure><center>
  <img width="800" src="/images/post/ais_fiber/internet_test_singapore.png" data-action="zoom"/>

  <figcaption>
    <a title="Inline Code 1">
      ทดสอบกับ Server สิงคโปร์
    </a>
  </figcaption>
</center></figure>

<figure><center>
  <img width="800" src="/images/post/ais_fiber/internet_test_usa.png" data-action="zoom"/>

  <figcaption>
    <a title="Inline Code 1">
      ทดสอบกับ Server อเมริกาที่ ซานฟานซิสโก
    </a>
  </figcaption>
</center></figure>

## ปิดตำนาน

สุดท้ายก็ถึงฉากที่ต้องไปยกเลิกเน็ต 3BB เราก็โทรสอบถาม Call Center ก่อนว่าต้องใช้เอกสารอะไรบ้างซึ่งสิ่งที่ใช้ก็มีดังนี้

- สำเนาบัตรประชาชน
- สำเนาหน้าบัญชีธนาคาร (ในกรณีที่มีค่ามัดจำ)
- ตัวอุปกรณ์ Router

และศูนย์ 3BB ที่ทำเรื่องยกเลิกบริการในฝั่งธนได้นั่นมีแค่ 3 แห่งเท่านั้นคือ

- โลตัส บางแค
- เซนทรัล ปิ่นเกล้า
- เซนทรัล พระราม 2

ผมเลือกที่จะไปโลตัสบางแค เพราะว่าใกล้สุด ตอนไปขอยกเลิกก็เกิดปัญหาขึ้นเมื่อพนักงานไม่รับเอกสารหน้าบัญชีธนาคารของผมที่มีการเซ็นสำเนาถูกต้อง + ขีดค่อม โดยพนักงานอ้างว่า พอสแกนแล้วจะดูตัวเลขไม่ออก ซึ่งผมก็ดูเอกสารของผมส่วนที่ขีดค่อมนั่นไม่ได้ทับตัวเลขบัญชีเลย ผมก็ทะเลาะกับพนักงานสักพัก ผมก็ยอมอ่อนลงเพราะกลัวมีมวย พนักงานก็บอกว่า สามารถทำคืนเงินค่ามัดจำกับทางสาขาอื่นได้ พอทำเรื่องเสร็จผมก็เลยโทรหาทาง Call Center ผมก็เล่ารายละเอียดให้เขาฟังแล้วก็หาทางออกร่วมกัน คือผมขี้เกียจไปทำเรื่องตามสาขาอีกแล้ว เขาก็ยอมให้ส่งเอกสารไปทางอีเมลได้

## สุดท้าย
บทความนี้ไม่ได้มีส่วนได้ส่วนเสียอะไรทั้งนั้นกับทั้งทาง AIS และ 3BB เป็นการเขียนบอกเล่าประสบการณ์ของผู้บริโภคคนนึงเท่านั้น